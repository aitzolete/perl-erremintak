# perl-erremintak

“Testu-analisirako PERL erremintak” liburuko (UEU 2009) kasu praktikoak topatuko dituzu hemen. Liburuaren asmoa, konputagailu bidez testuak aztertu eta manipulatu nahi dituztenei abiapuntua eskaintzea da, horretarako PERL programazio-lengoaia erabiliz norberaren neurri eta beharretara egokitzen diren programak garatzeko.

Kasu praktiko edo ariketa esanguratsuenak sarean jarri nahi izan ditugu,nahi duen orok jeitsi, probatu, aldatu… ditzan. 

Zer behar dut Perl lengoaian programatzen hasteko?

Hiru oinarrizko tresna erabiliko ditugu etengabe programatzerakoan:

* Perl interpretatzailea: Linux erabiltzailea bazara ez duzu instalatu beharrik  izango, banaketa gehienek berekin baitaramate Perl interpretatzailea. Aldiz, Windows erabiltzen baduzu, ActivePerl instalatzea gomendatzen dizugu.

* Testu-editorea: Programak idazteko erabiliko dugun tresna da testu-editorea. Linux erabiltzaileak bagara, emacs, gedit edo kedit erabili dezakegu. Windows zaleek Notepad edo Wordpad testu-editoreak dituzte eskura, baina programazio-lana asko errraztuko digu Notepad++ bezalako testu-editoreak.

* Komando-lerroa: programak abiarazi eta emaitzak pantailaz ikusi ahal izateko. Komando-lerroaren leihoa zabaltzeko, Windows-en Hasi–>Exekutatu eta zabaltzen den lehioan idatzi cmd. Linux-en programa hauetakoren topatu eta abiatu; terminala, terminal, xterm, konsole…

Programatzerakoan, bi pausoko prozesua jarraituko dugu:

* Edizioa: testu-editorearekin (emacs, Notepad++) fitxategi bat zabaldu eta Perl lengoaiako aginduak erabiliz programa idatzi.

* Exekuzioa: Komando-lerrotik Perl interpretatzaileari dei egin programa exekutatu dezan.


http://www.unibertsitatea.net/blogak/testuak-lantzen/ blogean daude ariketen enuntziatu guztiak. Hemen, kodea eta testu-fitxategiak jarri ditugu.
